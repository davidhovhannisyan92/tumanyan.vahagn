<!DOCTYPE html>
<html>
	<head>
		<meta charset="utf-8">
		<title>Vahagsoft</title>
		<link rel="stylesheet" type="text/css" href="1CSS.css">
		<link rel="preconnect" href="https://fonts.gstatic.com">
		<link href="https://fonts.googleapis.com/css2?family=Reggae+One&display=swap" rel="stylesheet">
	</head>

	<body>
		<div class="parent">
			<div>
		<h1>Հովհաննես Թումանյան</h1>
		<p class="p1">Հովհաննես Թադևոսի Թումանյան (փետրվարի 19, 1869, Դսեղ, Բորչալուի գավառ, Թիֆլիսի նահանգ, Ռուսական կայսրություն - մարտի 23, 1923, Մոսկվա, ԽՍՀՄ),
		հայ բանաստեղծ, արձակագիր, գրական, ազգային և հասարակական գործիչ։ Գրել է բանաստեղծություններ, պոեմներ, քառյակներ, բալլադներ, պատմվածքներ ու հեքիաթներ, 
		ակնարկներ, քննադատական ու հրապարակախոսական հոդվածներ[5], կատարել է թարգմանություններ, մշակել է «Սասնա ծռեր» դյուցազնավեպի «Սասունցի Դավիթ» ճյուղը։
		Համարվում է ամենայն հայոց մեծ բանաստեղծ[6]:</p>
		<p class="p1">Հովհաննես Թումանյանը ծնվել է 1869 թվականի փետրվարի 19-ին Լոռվա Դսեղ գյուղում[5]: 1877-1879 թվականներին Թումանյանը սովորել է Դսեղի ծխական դպրոցում։ 1879-1883 սովորել է Ջալալօղլու (այժմ Ստեփանավան) նորաբաց երկսեռ դպրոցում[7]: 1883 թվականից բնակվել է Թիֆլիսում: 1883-1887 թվականներին սովորել է Թիֆլիսի Ներսիսյան դպրոցում, սակայն նյութական ծանր դրության պատճառով 1887 թվականին կիսատ թողնելով ուսումը` աշխատել է Թիֆլիսի հայ եկեղեցական դատարանում, այնուհետև Հայ Հրատարակչական միության գրասենյակում (մինչև 1893 թ.)։ 1893 թվականից աշխատակցել է «Աղբյուր», «Մուրճ», «Հասկեր», «Հորիզոն» գրական պարբերականներին:</p>

		<p class="p1">1899 թվականին նրա նախաձեռնությամբ Թիֆլիսում ստեղծվել է «Վերնատուն» գրական խմբակը, որի անդամներն էին Հովհաննես Թումանյանը, Դերենիկ Դեմիրճյանը, Լևոն Շանթը, Ղազարոս Աղայանը, Ավետիք Իսահակյանը, Նիկոլ Աղբալյանը և ուրիշներ։ Որոշ ընդմիջումներով խմբակը գործել է մինչև 1908 թ.[5]:</p>

		<p class="p1">1912 թվականին Թումանյանն ընտրվել է նորաստեղծ Հայ գրողների կովկասյան ընկերության նախագահ, իսկ 1918 թվականին՝ Հայոց հայրենակցական միությունների միության (ՀՀՄՄ) նախագահ։ Առաջին համաշխարհային պատերազմում (1914-1918 թթ.) հայ ժողովրդի կրած վնասները հաշվելու և Փարիզի հաշտության խորհրդաժողովին (1919-1920 թթ.) ներկայացնելու նպատակով ՀՀՄՄ-ն 1918 թվականին ստեղծել է Քննիչ հանձնաժողով՝ Թումանյանի գլխավորությամբ։ 1912-1921 թվականներին եղել է Հայ գրողների կովկասյան միության նախագահ։ Հայաստանի խորհրդայնացումից հետո նախագահել է Հայաստանի օգնության կոմիտեն (1921-1922)։</p>

		<p class="p1">1921 թվականի աշնանը Թումանյանը մեկնել է Կոստանդնուպոլիս՝ հայ գաղթականների համար օգնություն գտնելու նպատակով։ Մի քանի ամիս մնալով այնտեղ` նա վերադառնում է հիվանդացած։ Մահացել է 1923 թվականին՝ Մոսկվայում։ Թումանյանի ստեղծագործությունների հիման վրա նկարահանվել են մի շարք ֆիլմեր, ինչպես նաև ստեղծվել են Անուշ (1912) և Ալմաստ (1930) օպերաները՝ հիմնված Թումանյանի ստեղծագործությունների վրա։</p>
			</div>

		<div class="cont">
			<img src="https://upload.wikimedia.org/wikipedia/commons/thumb/8/88/Tumanyan_%282%29.jpg/375px-Tumanyan_%282%29.jpg">
			<img src="https://upload.wikimedia.org/wikipedia/commons/thumb/4/4f/%D5%80%D5%B8%D5%BE%D5%B0%D5%A1%D5%B6%D5%B6%D5%A5%D5%BD_%D4%B9%D5%B8%D6%82%D5%B4%D5%A1%D5%B6%D5%B5%D5%A1%D5%B6.jpg/330px-%D5%80%D5%B8%D5%BE%D5%B0%D5%A1%D5%B6%D5%B6%D5%A5%D5%BD_%D4%B9%D5%B8%D6%82%D5%B4%D5%A1%D5%B6%D5%B5%D5%A1%D5%B6.jpg">
			<img src="https://upload.wikimedia.org/wikipedia/commons/thumb/e/ed/Vernatun.jpg/338px-Vernatun.jpg">
		</div>
		</div>
		
		<progress max="100" value="90"></progress>
		<details>
			<summary>Բանաստեղծություններ</summary>
<p class="b">			
ԼՈՒՍԱԲԱՑԻՆ
(Ժողովրդական)<br>

﻿
— Ծուղրուղո՜ւ. <br>
Աքլորը զիլ կանչեց թառին. <br>
— Ճի՛կ-ճի՛կ, ճի՛կ-ճի՛կ,<br>
Զարթնեց մթնում ծիտը ծառին։<br>

Ծուղրուղո՜ւ.<br>
Խոսեց ծեգին երկրորդ բերան.<br>
— Հո-հո՜, հո-հո՜,<br>
Նախիրն արդեն հանդը տարան։<br>

— Ծուղրուղո՜ւ.<br>
Լույսը բացվեց երրորդ կանչին.<br>
— Վո՛ւյ-վո՛ւյ-վո՛ւյ-վո՛ւյ,<br>
Նստեց նանը տեղի միջին։<br>
</p>
<p class="b">
ԳԱՂԹԱԿԱՆԻ ԵՐԳԸ<br>

Կըռունկն երկընքում ճամփա կըհանի,<br>
Կը՜ռ, կը՜ռ, ձեն կուտա էն խավար ամպում.<br>
Ղարիբ մոլորել՝ չիտե, ինչ անի<br>
Անգութ աշխարհքում, անծանոթ ճամփում։<br>
Ա՜խ, էս սև ճամփեն, էս դըժար ճամփեն<br>
Արդյոք ո՞ւր կերթա, արդյոք շա՞տ մընաց.<br>
Ո՞րտեղ կըհատնի էս օրը արդյոք,<br>
Ո՞րտեղ կըհանգչեն ոտներըս հոգնած։<br>
Է՜յ, բարով գնաս, սիրելի թըռչուն.<br>
Գարուն կըբացվի, ետ կուգաս կըրկին,<br>
Ձագով-ընկերով կուգաս դեպի տուն՝<br>
Քո բունը հերվան, չինարու գըլխին...<br>
Ա՜խ, ես բընավեր, ընկած սարե-սար,<br>
Ու քաշ եմ գալի, ու քաշ եմ գալի,<br>
Անքուն ջրի պես դիպչում քարե-քար,<br>
Անշունչ քարին էլ երնեկ եմ տալի։<br>
Ամեն քար, աստվա՜ծ, իր տեղն է անժաժ,<br>
Հենց ես եմ մենակ տեղից գըլորվել.<br>
Ամեն հավք, անգո՜ւթ, իր բունը ունի,<br>
Հենց ես եմ ղարիբ ճամփում մոլորվել...<br>
Ա՜խ, էս սև ճամփեն, էս դըժար ճամփեն<br>
Արդյոք ո՞ւր կերթա, արդյոք շա՞տ մընաց.<br>
Ո՞րտեղ կը հատնի էս օրը արդյոք,<br>
Ո՞րտեղ կը հանգչեն ոտներըս հոգնած...<br>
</p>

<p class="b">
	ԾՈՒՅԼ ԱՂՋԻԿԸ<br>

Բանն ի՞նչ կանեմ՝ կեղտոտ է,<br>
Բամբակը կորիզոտ է,<br>
Մետաքս պիտի, որ մանեմ,<br>
Մաստակ պիտի որ ծամեմ,<br>
Կտերը տիտիկ անեմ,<br>
Անցնողին մըտիկ անեմ,<br>
          Ուտեմ, խմեմ,<br>
          Մթնի քնեմ։<br>
</p>

<p class="b">
	ԱՇՆԱՆ ՎԵՐՋԸ<br>

Սարի լանջին,<br>
Մեգի միջում<br>
Խոխոջում է<br>
Ու տըրտընջում<br>
Ջուրը բարակ,<br>
Ջուրը տըխուր.<br>
— Վաշ-վի՜շ, վաշ-վի՜շ,<br>
Ո՞ւր կորան, ո՞ւր,<br>
Տերև ու խոտ,<br>
Վարդը շաղոտ,<br>
Սարվորն ուրախ,<br>
Սըրինգ ու խաղ։<br>
Շուրջըս դատարկ,<br>
Շուրջըս տըխուր...<br>
Վաշ-վի՜շ, վաշ-վի՜շ,<br>
Ո՞ւր կորան, ո՞ւր։<br>
</p>


<p class="b">
	ԽՆՈՑԻ<br>

Հարի՛, հարի՛, խնոցի՛,<br>
Մեջդ բարի, խնոցի՛,<br>
Ունկըդ բարակ, խնոցի՛,<br>
Մեջըդ կարագ, խնոցի՛։<br>
</p>
		</details>
	<iframe width="560" height="315" src="https://www.youtube.com/embed/0_7ikKnTyNA" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
		




		<details>
			<summary>Հեքիաթներ</summary>

			<p class="h">
				ՃԱՄՓՈՐԴՆԵՐԸ <br>
Աքլորը մի օր կտուրը բարձրացավ, որ աշխարհ տեսնի։ Վիզը ձգեց, երկարացրեց, բայց բան չտեսավ․ դիմացի սարը խանգարում էր։<br>

― Քուչի՛ ախպեր, կարելի է դու գիտենաս, էն սարի ետևն ի՞նչ կա,― հարցրեց վերևից բակում պառկած շանը։<br>

― Ես էլ չգիտեմ,― պատասխանեց Քուչին։<br>

― Հապա մինչև ե՞րբ պետք է այսպես մնանք․ արի՛ գնանք մի տեսնենք՝ աշխարհումս ինչ կա, ինչ չկա։<br>

Շունն էլ համաձայնեց։ Խոսքը մին արին ու փախան։<br>

Գնացին, գնացին, իրիկունը հասան մի անտառ։ Գիշերը մնացին էնտեղ։ Շունը պառկեց մի թփի տակ, իսկ աքլորը բարձրացավ մոտիկ ծառին, քնեցին։<br>

Լուսադեմին աքլորը կանչեց՝ ծուղրուղո՜ւ։<br>

Մի աղվես լսեց աքլորի ձայնը։<br>

― Վա՜հ, սա որտեղի՞ց դուրս եկավ, ա՜յ լավ նախաճաշիկ,― մտածեց աղվեսը ու վազեց։<br>

― Բարի՛ լուս, սանահեր աքլոր։ Ի՞նչ ես շինում էս կողմերը։<br>

― Գնում ենք աշխարհ տեսնելու,― պատասխանեց աքլորը։<br>

― Օ՜, ինչ լավ բան եք մտածել,― խոսեց աղվեսը։― Քանի ժամանակ է ես էլ կարգին ընկերի եմ ման գալի։ Ինչ լավ էր՝ պատահեցինք։ Դե՜, ցած արի, որ չուշանանք։<br>

― Ես համաձայն եմ,― ասավ աքլորը.― տես, թե ընկերս էլ համաձա՞յն է, ցած գամ՝ գնանք։<br>

― Որտե՞ղ է ընկերդ։<br>

― Էն թփի տակին։ «Սրա ընկերն էլ երևի իր նման մի աքլոր կլինի․ էս էլ իմ ճաշը»,― մտածեց աղվեսը ու վազեց թփի կողմը։ Հանկարծ որ շունը դուրս եկավ, աղվեսը, պո՜ւկ, փախավ, ո՜նց փախավ։<br>

― Կա՛ց, աղվե՛ս ախպեր, մի վռազի, մենք էլ ենք գալի, էդպես ընկեր չի՛ լինի,― ծառի գլխից ձայն էր տալիս աքլորը։<br>
			</p>


			<p class="h">
				ՍՈՒՏԼԻԿ ՈՐՍԿԱՆԸ<br>
Հորս կնունքով, մորս ծնունդով, վեր կացանք մի օր հինգ ու վեց հոգով, թրով—թվանքով որսի գնացինք։ Հադին էր, Հյուդին էր, Չատին էր, Մատին էր, հերս էր, ես էի․ գնացինք որսի․․․<br>

Սարեր, ձորեր դուզ գնացինք, որտեղ որս կար՝ սուսուփուս գնացինք, որտեղ ահ էր՝ կուզեկուզ գնացինք․․․<br>

Գնացի՜նք, գնացի՜նք, շատ թե քիչ, մին էլ տեսնենք երեք լիճ․ երկուսը՝ ցամաք, մնի մեջ էլ իսկի ջուր չկա։ Մին էլ, ըհը՛, մտիկ տանք, որ էս անջուր լճում լողում են, ճչում երեք հատ սիպտակ բադ, երկուսը սատկած են, մինն էլ կենդանի չի։<br>

— Հադի՛, տո՛ւր հա, տո՛ւր։<br>

Թե՝ թվանք չունեմ։<br>

— Հյուդի՛, տո՛ւր հա, տո՛ւր։<br>

— Ես էլ չունեմ։<br>

— Չատի․․․ Մատի․․․
<br>
— Մենք էլ չունենք։
<br>
— Բա ի՞նչ անենք․․․
<br>
Հորս ձեռին կարճ ու երկար, հաստ ու բարակ մի փետ կար․ երեսն առավ, նշան դրեց, մին էլ տրա՜ք, որ կրակեց․․․ Նա կրակեց, ես զարկեցի․ որ զարկեցի՝ փռվեց էսպես, ամեն թևը հինգ գազ ու կես․․․
<br>
— Հադի, դանա՜կ․․․
<br>
Թե՝ դանակ չունեմ։
<br>
— Հյուդի, դու․․․
<br>
― Ես էլ չունեմ․․․ ﻿ - Չատի՞, Մատի՞․․․
<br>
- Մենք էլ չունենք։
<br>
- Բա ի՞նչ անենք․․․
<br>
Հերս էլ ունի, բերան չունի։
<br>
Էս անբերան դանակը քաշեցինք։ Հադին մորթեց, չկարաց․ Հյուդին մորթեց, չկարաց, Չատին չկարաց, Մատին չկարաց, հերս էլ չկարաց, ես քաշեցի մորթեցի։
<br>
Մորթեցի, վեր գցեցի, բադ մի ասիլ, մի գոմեշ ասա։ Հադին շալակեց, չկարաց, Հյուդին շալակեց, չկարաց, Չատին չկարաց, Մատին չկարաց, հերս էլ չկարաց, ես շալակեցի։ Շալակեցի, գնացինք։
<br>
Գնացինք, գնացինք, հասանք մի տեղ, մին էլ տեսնենք երեք գեղ, երկուսի տեղն իսկի չի երևում, մնումն էլ իսկի շենլիկ չկա։ Էս անշեն գեղում դես ման եկանք, դեն ման եկանք, մի տուն գտանք, մեջը՝ երեք պառավ, երկուսը՝ մեռած, մնի բերնումն էլ շունչ չկա։
<br>
- Տղերք,- ասինք,- եկեք բադով փլավ անենք։
<br>
Էս անշունչ պառավը գնաց դես ման եկավ, դեն ման եկավ, կես բրինձ գտավ, երեք պղինձ, երկուսը՝ ծակ, մինն էլ իսկի տակ չունի։
<br>
Զուրը լցրինք էս անտակ պղինձը, մեջը ածինք բադն ու բրինձը, անկրակ եփեցինք։ Եփեց, եփեց, միսն ու բրինձը գնացին, մնաց ջուրը։
<br>
Որսից եկած սոված մարդի՜կ, վրա եկանք, կերա՜նք, կերա՜նք․ ոչ աչքերս բան տեսավ, ոչ բերաններս բան մտավ։<br>
			</p>

			<p class="h">
				ԿԱՑԻՆ ԱԽՊԵՐ<br>
Մի մարդ գնաց հեռու երկիր աշխատանք անելու։ Ընկավ մի գյուղ։ Տեսավ այս գյուղի մարդիկ ձեռով են փայտ կոտրատում։
<br>
- Ախպե՛ր,- ասավ,- ինչո՞ւ եք ձեռով փայտ անում, մի՞թե կացին չունեք։
<br>
- Կացինն ի՞նչ բան է,- հարցրեցին գյուղացիք։
<br>
Մարդը իր կացինը գոտկից հանեց, փայտը ջարդեց, մանրեց, դարսեց մյուս կողմը։ Գյուղացիք այս որ տեսան, վազեցին գյուղամեջ, ձայն տվին իրար․
<br>
- Տո՛, եկե՛ք, տեսե՛ք կացին ախպերը ինչ արավ։
<br>
Գյուղացիք հավաքվեցին կացնի տիրոջ գլխին, խնդրեցին, աղաչեցին, շատ ապրանք տվին ու կացինը ձեռքիցն առան։
<br>
Կացինն առան, որ հերթով կոտորեն իրանց փայտը։
<br>
Առաջին օրը տանուտերը տարավ։ Կացինը վրա բերավ թե չէ՝ ոտը կտրեց։ Գոռալով ընկավ գյուղամեջ։
<br>
- Տո՛, եկե՛ք, եկե՛ք, կացին ախպերը կատաղել է, ոտս կծեց։
<br>
Գյուղացիք եկան, հավաքվեցին, փայտերն առան, սկսեցին կացնին ծեծել։ Ծեծեցին, տեսան՝ բան չդառավ, փայտերը կիտեցին վրան, կրակեցին։
<br>
Բոցը բարձրացավ, չորս կողմը բռնեց։ Երբ կրակն իջավ, եկան բաց արին, տեսան՝ կացինը կարմրել է։
<br>
- Վա՜յ, տղե՛ք, կացին ախպերը բարկացել է, տեսե՛ք՝ ոնց է կարմրել, որտեղ որ է, մեր գլխին մի փորձանք կբերի։ Ի՞նչ անենք։ ﻿ Մտածեցին, մտածեցին ու վճռեցին՝ տանեն բանտը գցեն։
<br>
Տարան գցեցին տանուտերի մարագը։ Մարագը լիքը դարման էր․ գցեցին թե չէ՝ կրակն առավ, բոցը երկինքը բարձրացավ։
<br>
Գյուղացիք սարսափած վազեցին տիրոջ ետևից․ «Ե՛կ, աստծու սիրուն, կացին ախպորը բա՛ն հասկացրու»։<br>
			</p>
		</details>



		<iframe width="560" height="315" src="https://www.youtube.com/embed/O4cAiaiywjQ" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
	</body>
</html>